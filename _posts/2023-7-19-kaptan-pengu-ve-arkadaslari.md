---
layout: post
title:  "Kaptan Pengu ve Arkadaşları 3 Buz Mandası Efsanesi"
authors: [""]
categories: [  ]
image: assets/images/posts/kaptan-pengu-ve-arkadaslari.jpg
tags: []
homepage: true
# For adding excerpt add <!--more--> and break the line
---

TRT Çocuk’ta hayranlıkla takip ettiğimiz çevre dostu kahramanlar bu kez gizemli bir yolculuğa çıkıyor! Kaptan Pengu ve Arkadaşları’nın maceraları hız kesmeden devam ediyor.
Ünlü şarkıcı Mandarin, okul arkadaşı Mandalina’ya konserinde birlikte şarkı söyleme teklifi yapar.<!--more--> 
Mandalina bunu duyunca havalara uçar! Fakat ertesi gün konser alanına geldiğinde kapıdan kovulur.Güvenlik görevlisi ile Tili’nin söyledikleri üzerine Mandalina kendini sıradan bir manda olarak görmeye başlar. İç dünyasında büyük bir sorgulama yaşarken bir yandan da Kaptan Pengu’nun anlattığı Buz Mandası Efsanesi’ni düşünüp durur. Düşünceleri onu kişinin ruhunda saklı olan istiridyeyi keşfetmeye yönlendirir. İç dünyasında başlayan bu yolculuk dışarıda tam bir maceraya dönüşür. Artık hiçbir şey Mandalina için eskisi gibi olmayacaktır. 

**Bu heyecan dolu kitapta neler neler var!**

   - Kutba doğru giden gemilerin yakalandığı fırtına, 
   - Mandarin’in boğulma tehlikesinden kurtulması, 
   - Tünelden tünele, mağaradan mağaraya geçen kahramanlarımızın yolunu kaybetmesi.
   - Ve tabii ki hikâyenin sonunda Kaptan Tek Boynuz’un dış dünya ve iç âlemdeki tüm kayboluşlar için sunduğu hayat tecrübesi!

Maceradan maceraya koşan Pengu, Mandalina ve arkadaşları farklı gemilerde hareket etseler de birbirlerine benzer olaylar yaşar. Ve hikâye Buzya’yı bulan kahramanlarımızın iklim değişikliği konusunda çalışma yapmak amacıyla tekrar evlerine dönmeleriyle son bulur.
Heyecanın doruklarda hissedildiği bu kitap, her karakterin kendi bakış açısıyla yaşanan olaylara getirdiği yorumların analitik zekâyı desteklediği bir okuma yolculuğu sunuyor. Yavru penguenlerin verdiği bilgiler, Misket’in gözlemlerine göre sunduğu tespitler, Kaptan Pengu’nun hayat tecrübesine dayalı anlattığı tavsiyeler okuyucuya farklı bir pencere açıyor.
Mandalina ve Mandarin’in dostluklarını temel alan çekişmeli ve sevgi dolu ilişkileri, duygusal zekânın gelişimini destekliyor.
Yeni ülkelerin olduğu kadar kahramanlarımızın iç dünya keşiflerinin öne çıktığı bu gizemli macera, tüm çocuklara farklı bir açılım sağlıyor. 
Karşılaşılan sorunlara kahramanlardan önce fikir üretme gayretinin verdiği problem çözme becerisi çocukların hayal sınırlarını genişletiyor.  
Serüven boyunca üzerinde düşündüren bütün olaylar çoklu zekânın gelişimine zemin hazırlıyor…
Hikâye uyarlamasını Yazar Emel Nermin Temel’in yaptığı bu kitap, küresel ısınma, iklim değişikliği, geri dönüşüm gibi pek çok önemli konuya vurgu yaparken eğlendiriyor, öğretiyor, geliştiriyor ve en önemlisi çevre bilincini artırıyor. 
